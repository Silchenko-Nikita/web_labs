<!DOCTYPE html>
<html>
<meta charset="UTF-8">
<title>Світ книг</title>
<meta name="viewport" content="width=device-width, initial-scale=1">
<link rel="stylesheet" href="../css/w3.css">
<link rel="shortcut icon" href="../data/books/sample.png">
<style>
    body, h1,h2,h3,h4,h5,h6 {font-family: "Montserrat", sans-serif}
    .w3-row-padding img {margin-bottom: 12px}
</style>
<body>

<div class="w3-top">
    <div class="w3-bar w3-light-grey w3-white w3-padding w3-card-2" style="letter-spacing:4px;">
        <a href="../index.html" class="w3-bar-item w3-button">Головна</a>
        <div class="w3-right w3-hide-small">
            <a href="../books.html" class="w3-bar-item w3-button">Список книг</a>
            <a href="../index.html#about" class="w3-bar-item w3-button">Інфо</a>
        </div>
    </div>
</div>

<nav class="w3-sidebar w3-hide-medium w3-hide-small" style="width:40%; padding-top: 54px; z-index: -1;">
    <img alt="book img" src="../data/books/garry_potter.jpg" style="width:100%;height:99%">
</nav>

<div class="w3-main w3-padding-large" style="margin-left:40%">

    <header class="w3-container w3-center" style="padding-top: 80px;">
        <h1 class="w3-xxlarge"><b>Гаррі Поттер і філософський камінь</b></h1>
        <p>Джоан Роулінг</p>
    </header>

    <div class="w3-padding w3-content">
        <h3>Початок</h3>
        <div>
            На початку роману світ чарівників святкує поразку Лорда Волдеморта, могутнього і жорстокого злого чарівника. Вбивши Лілі та Джеймса Поттерів, Волдеморт намагається покінчити з їхнім однорічним сином Гаррі, але закляття любові обертається проти нього самого, знищивши його тіло і залишивши шрам у формі блискавки на чолі дитини. Професори Албус Дамблдор і Мінерва Макґонеґел, а також лісник Рубеус Геґрід залишають Гаррі коло дверей будинку його родичів-маґлів. Тітка Гаррі Петунія Дурслі є сестрою Лілі Поттер, хоча вона ніколи не почувала симпатії до чарівниці. Дурслі вирішують приховати від Гаррі правду про його батьків, переконавши його, що ті загинули в автокатастрофі. Протягом всього дитинства вони поводяться з ним украй неласкаво, водночас приділяючи надмірну увагу своєму синові Дадлі.

            За кілька днів до свого 11-го дня народження Гаррі отримує загадкового листа, адресованого йому особисто. Прочитавши листа, розлючений дядько Вернон спалює його, не давши Гаррі навіть глянути. Втім, протягом наступних днів надходять нові листи у незліченній кількості. Рятуючись від химерної кореспонденції, Дурслі разом із Гаррі переховуються в хатинці на маленькому острові в океані. У ніч перед днем народження Гаррі до хатини вдирається Геґрід. Нейтралізувавши Дурслі, він дає Гарі змогу нарешті прочитати листа, який виявляється запрошенням вступити до «Школи Чарів і Чаклунства Гоґвортс». Наступного ранку Гаррі з Геґрідом вирушають до Лондона, де крізь чарівний паб «Дірявий казан» потрапляють на Алею Діаґон з метою купити необхідні для навчання речі за гроші, залишені Гаррі у спадок померлими батьками. Уперше потрапивши до світу чарівників, Гаррі з подивом дізнається, що є відомою особою (через перемогу над Волдемортом) і знайомиться з гоґвортським викладачем захисту від темних мистецтв професором Квірелом. Місяць потому на Гоґвортському екпресі, який вирушає з «платформи № 9¾» на вокзалі Кінґс Кросс, Гаррі вирушає до школи. У потязі він знайомиться зі своїми майбутніми друзями Роном Візлі, забудькуватим і незграбним Невілом Лонґботтомом і здібною юною чарівницею з маґлівської родини Герміоною Ґрейнджер.
        </div>

        <h3>Вступ до Гоґвортсу</h3>
        <div>
            Після прибуття Сортувальний Капелюх призначає Гаррі, Рона, Герміону і Невіла у Ґрифіндор — один із чотирьох гоґвортських гуртожитків. Драко Мелфой, пихатий і зухвалий антагоніст Гаррі, отримує призначення в інший гуртожиток — Слизерин. У кінці першого тижня Гаррі та Рон дізнаються, що банк чарівників Ґрінґотс було пограбовано, зокрема грабіжники відвідали той самий сейф, у якому перед тим побували Гаррі з Геґрідом. Згодом Гаррі відкриває в собі талант до літання на мітлі і стає ловцем ґрифіндорської команди з квідичу.

            Одного пізнього вечора Гаррі, Рон і Герміона випадково потрапляють до забороненого для відвідування учнями коридору, де бачать велетенського триголового пса, якого Геґрід називає Флафі. Пес охороняє люк, що веде донизу. У вечір Геловіну професор Квірел оголошує всім, що у підвалі замку вирвався на волю троль. Тимчасом як усіх студентів розводять по гуртожитках, Рон і Гаррі, згадавши, що ображена Роном Герміона ховається у дівочому туалеті й не знає про троля, поспішають на допомогу. Вступивши в бійку з тролем, хлопці рятують Герміону. Згодом, коли професорка Макґонеґел вимагає пояснень, чому вони не повернулися до свого гуртожитку, Герміона бере провину на себе, внаслідок чого всі троє стають найкращими друзями.
        </div>
    </div>
</div>


</body>
</html>
